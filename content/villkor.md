---
title: Användarvillkor
author: Victor Boivie
date: 2018-10-11
---
## 1. Bakgrund

1.1 Vigabo AB, org. nr 556978-1411, Stockholm, (”Vigabo” eller ”vi”) 
tillhandahåller tjänsten Quality Feedback (”Tjänsten”) till din arbets- eller 
uppdragsgivare, dvs. Vigabos kund (hädanefter ”Kunden”).

1.2 Dessa användarvillkor (”Användarvillkoren”) reglerar din användning av 
Tjänsten, inklusive alla funktioner och informationsinnehåll som förknippas 
därmed.  Genom att godkänna Användarvillkoren och/eller använda Tjänsten blir du 
bunden av Användarvillkoren vid all användning av Tjänsten.

## 2.  Användning av Tjänsten

2.1 Du får endast använda Tjänsten för avsett ändamål och i enlighet med 
tillämplig lagstiftning, Användarvillkoren och övriga instruktioner och villkor 
som anges i Tjänsten, på www.Vigabo.se eller på annat sätt meddelas av Vigabo.

2.2 Du får inte bryta mot, kringgå, ta bort eller påverka den teknik eller de 
säkerhetssystem som Vigabo använder för att skydda Tjänsten och innehållet i 
Tjänsten. Vidare får du inte agera på ett sätt som kan innebära att Tjänsten 
sätts ur funktion, överbelastas, försämras eller skadas, eller på annat sätt som 
kan innebära att Vigabo eller Tjänstens användare lider skada.

2.3 Du förbinder dig även att inte försöka få tillgång till information som inte 
är allmänt tillgänglig eller avsedd för allmänheten, men som ingår i Tjänsten 
eller i något tredjepartssystem som är kopplat till Tjänsten.

## 3. Användarkonto

3.1 Du ansvarar för att de kontaktuppgifter och övrig information som lämnas vid
upprättande av ditt användarkonto är korrekta och förbinder dig att hålla din 
profil uppdaterad och aktuell.

3.2 Du ansvarar även för att förvara dina inloggningsuppgifter på ett säkert 
sätt och att ingen annan får tillgång till dina inloggningsuppgifter. Ditt
användarkonto är personligt och får inte delas med någon annan.

## 4. Avstängning

4.1 Om du använder Tjänsten i strid med Användarvillkoren eller rimligen åsamkar
Vigabo eller Tjänsten skada har Vigabo rätt att med omedelbar verkan stänga av
ditt användarkonto till Tjänsten utan skyldighet att kompensera dig eller din
arbets- eller uppdragsgivare härför.

## 5.  Immateriella rättigheter m.m.

5.1 Vigabo och/eller dess licensgivare innehar samtliga rättigheter, inklusive
immateriella rättigheter (såsom men inte begränsat till varumärken, upphovsrätt,
uppfinningar, patent och källkod samt i Tjänsten ingående funktioner) hänförbara
till Tjänsten.

5.2 Samtliga immateriella rättigheter som uppkommer som ett resultat av Vigabos
tillhandahållande av Tjänsten och/eller din användning av Tjänsten ska tillfalla
Vigabo med ensamrätt. Sådan ensamrätt inkluderar en rätt att fritt ändra, 
vidareöverlåta och vidareupplåta sådant resultat.

5.3 Du får inte ändra, översätta, dekompilera, reproducera, kopiera, överlåta, 
demontera eller återskapa Tjänsten, med undantag från när detta uttryckligen är
tillåtet enligt lag.

## 6. Behandling av personuppgifter

6.1 Behandling av dina personuppgifter sker i enlighet med Vigabos 
Integritetspolicy.

## 7. Tillgänglighet

7.1 Vigabo avser i möjligaste mån tillhandahålla Tjänsten utan tekniska 
störningar och fel, men kan inte garantera att Tjänsten fungerar felfritt eller
utan avbrott. Underhållsarbeten, vidareutveckling och/eller andra störningar kan
begränsa och/eller tidvis förhindra möjligheterna för dig att använda Tjänsten.

7.2 Vigabo förbehåller sig rätten att göra planerade uppdateringar och 
underhållsarbeten avseende Tjänsten utan att dessförinnan meddela härom.

## 8. Ändring av Användarvillkoren

8.1 Vigabo förbehåller sig rätten att ändra Användarvillkoren. Ändringar som 
inte uppenbarligen är till din fördel meddelas dig i skälig tid innan dessa 
träder i kraft. Om du inte accepterar förändringarna ska du avsluta ditt 
användarkonto. Du anses ha accepterat utförd ändring av Användarvillkoren genom
fortsatt bruk av Tjänsten.

8.2 Vid var tid gällande användarvillkor kan erhållas på 
https://www.qualityfeedback.se/villkor

## 9. Ansvarsbegränsning

9.1 Utöver det ersättningsansvar som åvilar Vigabo enligt tvingande lagstiftning
har Vigabo ingen skyldighet att utge ersättning till dig för eventuell skada som
uppstått i samband med Användarvillkoren, användning eller tillhandahållande av
Tjänsten eller vid fel eller avbrott i Tjänsten. Vigabo ersätter således vare
sig direkt eller indirekt skada eller förlust, inklusive uteblivna intäkter och 
förlust av data.

## 10. Tillämplig lag och tvistlösning

10.1 Svensk materiell rätt ska tillämpas på dessa Användarvillkor. Tvist 
angående tillämpning eller tolkning av Användarvillkoren ska prövas av
Stockholms tingsrätt som första instans. Språket för förfarandet ska vara
svenska, om Parterna inte har överenskommit något annat.

 

Senast uppdaterad: 2018-10-11